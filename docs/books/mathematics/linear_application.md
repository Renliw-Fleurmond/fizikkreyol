---
permalink: /maths/linear_application
previous: /maths/affine_space
next: /maths/matrix
---

# Aplikasyon Lineyè
An nou konsidere 2 [espas vektoryèl](/fizikkreyol/maths/vector_space) E ak F.

Yon fonksyon g: $$E \rightarrow F$$ se yon fonksyon ki pran yon vektè nan makòn E e ki bay kom rezilta yon [vektè](/fizikkreyol/maths/vector) nan makòn F.

![represantasyon yon aplikasyon linyè](/fizikkreyol/assets/linear_application/aplikasyon_lineyè.png)

Nou ka rele fonksyon sa yon **aplikasyon lineyè*** si li ranpli kondisyon sa:

$$\forall \vec{u},\vec{v} \in E, \forall \lambda, \mu \in \mathbb{R}, g(\lambda \,\vec{u}+\mu \,\vec{v})=\lambda g(\vec{u})+\mu g(\vec{v})$$

Nou wè ke yon aplikasyon lineyè konsève adisyon nan mitan vektè

$$\forall \vec{u},\vec{v} \in E, \forall \lambda, \mu \in \mathbb{R}, g(\vec{u}+\vec{v})= g(\vec{u})+  g(\vec{v})$$

Nou wè ke li konsève miltiplikasyon pa yon eskalè

$$\forall \vec{u} \in E, \forall \lambda \in \mathbb{R}, g(\lambda \,\vec{u})=\lambda g(\vec{u})$$

An nou gade pa egzanp imaj sa yo :

|Foto orijinal| Foto modifye |
|:--|:--|
|![Photo orijinal la](/fizikkreyol/assets/linear_application/original.jpg) |![Photo modifye](/fizikkreyol/assets/linear_application/after_transformation.png) | 
|![Photo orijinal la](/fizikkreyol/assets/linear_application/original.jpg) |![Photo modifye](/fizikkreyol/assets/linear_application/after_transformation_2.png) | 

Si nou gade byen, nou ka konprann ki tranfòmasyon yo fè sou imaj yo.

Premye transfòmasyon ke yo fè, yo agrandi imaj la epi yo vire li.

Deszyèm transfòmasyon, yo tòde (*skew* an angle, ou byen *déformer* an franse)

Yo itilize aplikasyon lineyè anpil nan anpil lojisyel grafik, ki fè imaj ak animasyon 3D (*tankou Photoshop, Adobe Corel Draw, Inskape, e latriye..*)

Aplikasyon lineyè se yon zouti **endispansab** nan preske tout syans tou. Menm nan medsin, literati ak psykoloji ou ka jwenn li pafwa.

Yon aplikasyon lineyè ki pran yon vektè nan yon espas vektoryèl E e ki tounen yon lot vektè nan menm espas vektoryè E rele **andmòfism lineyè** (« endomorphisme linéaire » en français). Majorite egzanp aplikasyon lineyè nap pran sou sit sa tonbe nan kategori sa.

> **Atansyon**: Nap fè sonje ke yon vektè pa depann de systèm kowòdone (baz vektoryèl) ke nou itilize.
Menm jan yon aplikasyon lineyè $$g: E \rightarrow F$$ **pa depann de baz vektoryèl** ke nou chwazi nan makòn E ak F. Men li ka ekri nan baz vektoryel sa yo avek yon tabo chif ke yo rele yon [**matris**](/fizikkreyol/maths/matrix).

