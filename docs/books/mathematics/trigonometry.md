---
permalink: /maths/trigonometry
---

# Trignometri

> **Trignometri se etid relation ki egziste nan mitan ang ak kote yon triyang**

An nou gade senp ti triyang sa :

![Desen yon tryang ak plizyè ang](/fizikkreyol/assets/trigonometry/tryang.png)

Nou wè li gen 3 ang (*Se sa ki ba li non li "tri-angle" an fransè*)

Nou wè ke ang sa yo $$\alpha$$, $$\beta$$, $$\gamma$$ yo relye youn ak lot.
Pa egzanp si $$\alpha$$ rete jan li ye a, nou ka wè ke depi nou laji $$\beta$$, $$\gamma$$ ap vin pi piti, epi kote triyang ki an fas $$\beta$$ ap vinn pi long. 

Ki relasyon genyen ant ang sa yo, ak longè kote tryang lan? Se egzatemean sa 
**trigonometri** ap etidye.

## Ang, konvansyon ak inite

Pou nou pa pèdi an nou fokis sou ang $$\alpha$$.

Si nou trase yon sèk, ke nou byen enstalè nan yon repè, nou ka defini yon san (*oryantasyon*) pour yon ang.

![Nap vini ak sèk initè](/fizikkreyol/assets/trigonometry/tryang_ak_sek_initè.png)

> Sans ang ke nou mantre nan imaj la rele  **sans dirèk**, lòt sans lan rele endirèk.Se yon **konvansyon**, sa vle di se yon group moun ki deside rele li konsa pou you tout ka konnen de kisa yap pale.

Nou ka wè ke pozisyon yon pwen sou sèk la depann de ang li fè. Sa vle li ekziste yon fonksyon ki depi nou ba li yon ang, ap bay yon pwen sou sèk sa.

Lè nou gade imaj lan nou wè ke si nou kenbe ang lan, men rayon sèk la varye, longè $$l$$ koub lan ap varye propòsyonelman ak rayon $$r$$ an. Menm jan si nou varye ang lan $$\alpha$$, men nou kenbe rayon an fiks, longè koup lan pral varye menm jan avek ang lan.

Ke nou ka ekri an matematik:

$$l \propto r $$ 

$$l \propto \alpha$$ 

Sa ki vle di

$$l \propto \alpha \times r \implies \alpha \propto \frac{l}{r}$$

Ang $$\alpha$$ propòsyonel ak yon longè divise pa yon lòt longè. Sa vle di yon ang se pa yon longè, ni yon sifas, se yon grandè **san inite fizik**.

Pour senplifye la vi nou defini inite pou ang. Inite yo plis itilize nan matematik se radyan

> Yon **radyan** se grosè yon ang, ki bay yon ak de sèk ki gen menm longè ak rayon sèk lan. Yon **radyan** se grosè yon ang, ki pou yon sèk ki gen longè $$1$$ bay yon ak de sèk ki gen longè $$1$$.

Nou ka wè tou ke depi nou fè yon tou konplè sèk la nou retounen nan menm pwen kote nou te komanse.
 
> **Pou rezon istorik, nou defini [$$\pi$$](https://fr.wikipedia.org/wiki/Pi) kòm grosè yon ang ki bay yon ak de sèk, ki mwatye perimèt tout sèk lan**. Ki fè longè perimèt yon sèk se $$2\pi r$$

![Desen yon sèk initè](/fizikkreyol/assets/trigonometry/sèk_initè.png)

> $$\pi$$ se yon nomb ki gen yon pakèt istwa e li itilize anpil nan tout domèn la syans. Pou konnen plis ou ka komanse sou [Wikipédia](https://fr.wikipedia.org/wiki/Pi)

## Fonksyon Sinis ak Kosinis

An nou gade imaj sa 

![Definisyon Cosinis ak Sinis](/fizikkreyol/assets/trigonometry/kosinis_ak_sinis.png)

Pozisyon pwen sou sèk lan depann direkateman de ang lan. Pwozisyon pwen an ka dekri avek 2 kowòdone an $$x$$ ak $$y$$

Nou wè ke de kowòdone sa yon depann de ang $$\alpha$$. Sa pral pèmèt nou **defini** 2 fonksyon:

> **Fonksyon kosinis**: $$\cos(\alpha)$$ se kowòdone $$x$$ yon pwèn sou sèk initè a ki nan yon ang $$\alpha$$

> **Fonksyon Sinis**: $$\sin(\alpha)$$ se kowòdone $$y$$ yon pwèn sou sèk initè a ki nan yon ang $$\alpha$$

Sa yo se definisyon fonksyon sa yo,
 dapre li fonksyon *kosinis* ak *sinis* toujou bay yon valè ki ant $$-1$$ ak $$1$$

Gen yon premye ekwasyon ke nou ka jwenn ki rele 2 fonskyon sa yo.

Nou ka wè gen 2 tryang rektang, nenpòt ladan yo ka pèmèt nou itilize [teyorèm Pytagò](https://fr.wikipedia.org/wiki/Th%C3%A9or%C3%A8me_de_Pythagore)
pou ekri:

$$\forall \alpha,\  \cos(\alpha)^2 + \sin(\alpha)^2 = 1 $$

Sèlman nan gade imaj sa, nou ka wè kek lòt karakterisk fonksyon sa, nou ka wè ke de fonksyon sa yo periodik

$$f(x) = f(x + 2 k\pi),\ \forall k \in \mathbb{Z}$$

Nou wè ke peryod lan se $$2\pi$$ ki se ang ki nesesè pou fè tou sèk la.

Lè nou gade imaj sa nou ka gentan wè egalite sa yo:

![Definisyon Cosinis ak Sinis](/fizikkreyol/assets/trigonometry/ang_konplemantè.png)

### Kek egalite

|:-----------------------------------------|:----------------------------------------|
| $$\cos(-\alpha) = \cos(\alpha)$$         | $$\sin(-\alpha) = -\sin(\alpha)$$       |
| $$\cos(\pi - \alpha) = -\cos(\alpha)$$   | $$\sin(\pi - \alpha) = \sin(\alpha)$$   |
| $$\cos(\pi + \alpha) = -\cos(\alpha)$$   | $$\sin(\pi + \alpha) = -\sin(\alpha)$$  |
| $$\cos(\pi/2 + \alpha) = -\sin(\alpha)$$ | $$\sin(\pi/2 + \alpha) = \cos(\alpha)$$ |
| $$\cos(\pi/2 - \alpha) = \sin(\alpha)$$  | $$\sin(\pi/2 - \alpha) = \cos(\alpha)$$ |

Nou ka etidye kijan fonksyon yo evolye avek ang $$\alpha$$

### Fonksyon kosinis
![Fonksyon kosinis](/fizikkreyol/assets/trigonometry/fonksyon_kosinis.png)

#### Fonksyon sinis
![Fonksyon sinis](/fizikkreyol/assets/trigonometry/fonksyon_sinis.png)

Nou ka wè ke fonksyon sinis ak fonksyon se preske memm fonksyon yo ye, avek yon senp dekalaj
### Fonksyon kosinis (koub vèt) ak fonksyon sinis (koub rouj)
![Fonksyon kosinis ak sinis](/fizikkreyol/assets/trigonometry/fonksyon_kosinis_ak_sinis.png)

Fonksyon kosinis ak sinis se fonksyon ki pi itilize nan trigonometri.
Epi nou ka itilize yo pou defini yon pakèt lot fonksyon trigonometrik.

## Fonksyon sektant ak kosekant

> Nou ka defini fonksyon **sekant** : $$\sec(\alpha) = \dfrac{1}{\cos(\alpha)}$$

> Nou ka defini fonksyon **kosekant** : $$\csc(\alpha) = \dfrac{1}{\sin(\alpha)}$$

Nou ka wè nan imaj lan yon reprezantasyon 2 fonksyon sa yo

> Nou ka idantify plizyè tryang ki sanble([Triangles semblables](https://fr.wikipedia.org/wiki/Triangles_semblables) an fransè)

![Definisyon sekant ak kosekant](/fizikkreyol/assets/trigonometry/sekant_ak_kosekant.png)

Dapre imaj lan nou ka wè ke fonksyon **sekant** ak **kosekant** ka tann vè **enfini**

$$ \lim_{\alpha \to 0} \sec(\alpha) = \pm \infty $$

$$ \lim_{\alpha \to \dfrac{\pi}{2}} \csc(\alpha) = \pm \infty $$

## Fonksyon tanjant

Nou ka wè nan imaj sa, yon reprezantasyon grafik de fonksyon **tanjant** ak fonksyon **kotanjant**

### Definisyon tanjant ak kotanjant
![Definisyon tanjant ak kotanjant](/fizikkreyol/assets/trigonometry/tanjant.png)

Nou ka defini fonksyon sa yo avek fòmil:

$$ \tan(\alpha) = \dfrac{\sin(\alpha)}{\cos(\alpha)} $$

$$ \cot(\alpha) = \dfrac{\cos(\alpha)}{\sin(\alpha)} $$

Nou ka wè kijan fonksyon yo evolye:
### Fonksyon tanjant
![Fonksyon tanjant](/fizikkreyol/assets/trigonometry/fonksyon_tanjant.png)
### Fonksyon kotanjant
![Fonksyon kotanjant](/fizikkreyol/assets/trigonometry/fonksyon_kotanjant.png)

Nou rezime nan imaj sa 4 nan fonksyon trigonometrik:

### Kek foksyon trigonometrik
![Trigonometri](/fizikkreyol/assets/trigonometry/trigonometri.png)

## Kèk valè patikiyè
Nan imaj ki anba a nou ka wè kek valè patikiyè kosinis ak sinis

Valè ki bay yo nan lòd sa:
$$(\cos(\alpha),\ \sin(\alpha))$$

![Kek valè patikiyè](/fizikkreyol/assets/trigonometry/valè_espesyal.png)